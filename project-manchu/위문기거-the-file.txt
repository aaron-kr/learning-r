A: ere aniya udu se?
B: amban bi, susai emu se.
A: sini salu gemu xaraka kai, weihe tuhekeo?
B: juwe tuheke.
A: yasa derikeo? yan ging baitalambio akvn?
B: denjan ni fejile bithe arambihede, yasa derike be serebumbi. 
aikabade ajige hergen be ginggulembe araqi udu inenggi xun de sehe seme inu yan ging bitalambi.
A: si fi jafara de yasai buleku be baitalambio?
B: amban bi narhvn hergen be kemuni mutembi.

A; loqa si te udu se, yasa derikebio?
B: bi dehi nadan se, yasa derikebi.
A: si te ninju se dere.
B: bi e ninju se, mini yasa inu derifi ududu aniya ohobi.
A: muse manju sa yasa derikengge umesi ambula, mini emgi sasa bihe guwamboo, foboo se gemu yasa derikebi, mini yasa kemuni an, denjan de narhvn hergen be kemuni tuwaqi ombi.
B: yasa kemuni derikekv be tuwaqi, abkai hesebuhe niyalma ofi, meni yasa qi lakqafi enqu.

A: xolo baifi eme be beneme geneki serengge, jui oho niyalmai hiyooxungga ba, xolo bufi da bade benekini.
A: sini uju liyeliyexerengge yebeo? omire jeterengge antaka?
B: amban bi ere uquri eiqi honoho biya, eiqi orin inenggi dubede holkonde emgeri liyeliyexembi,
nenehe qi majige yebe omire jeterengge inu majige nonggibuhabi.
A: suweni tuwannahangge adarame?
B: amban be hese be dahame tuwanaha bihe, ts'ui ioi lin i gisun, bi duleke aniya ninggun biya de
gaitai dalhvn qifenggu dekdefi, iqi ergi gala bethe axxaqi ojorakv, jorgon biyade hashv ergi gala bethe geli fume mene nimehe.

A: mini qira boqo be tuwaqi antaka?
B: enduringge qira be tuwaqi, umesi sain ohobi. damu majige wasikabi.
B: ere uquri dergi beye amgara de elheo?
A: elhe.
B: jeku jeterengge antaka?
A: tere udu inenggi qi, majige amtan bahabi. tuttu seme kemuni geleme ambula jeterakv.
A: bi nimeku de hafirabufi, qâ€™y qeng ni halhvn muke de genembi. si emgi geneqi, gurun i bita tookabumbi ayoo, si genere be naka.

A: sini beye te antaka?
B: amban mini beye, ejen i kesi de, temajige yebe, damu sukdun foholon.
A: sini qira e nenehe qi yebe, si wargi bade genehede, urunakv ehe sukdun de goiha. ere gese ehe bade genefi, jadahalafi, bitakv ohongge umesi labdu, niyalma inu meni meni ehe ba i muke boihon de aqambi, bi ning hiya de qoohalame genehede, umai amu isinjirakv, ere gemu den bade genefi, sukdun tesurakv haran.

A: si udu se, jurgan yamun de udu aniya oho, ya takvran de genehe, kubuhe fulgiyan i wei nirude bi?
B: bi ere aniya susai nadan se, jurgan yamun de gv sin jakvn aniya, fugiyan i dabsun i takvran de gene he bihe,toboo niurude bi.
A: si terei mukvn?
B: mukvn waka.
q: bi dulekeaniya bethe nimere de wesimbufi halhvnmuke de genefi tere jakade, labdu yebe oho bihe, ere aniya geli fukderefi nimembi, ejen gung debisire uquri, baita akv be dahame, bahaqi halvn mukede genefi orin inenggi eki, amban bi genehe amala, uheri da i baita be dashvwan galai galai da muqengge de afabufi iqihiyahureo?

B: amban be hese be dahame, tui janggin tunggiya, meiren i janggin gungtu be gajifi fonjiqi, tunggiya i jaburengge, i qoolhalame yvn nan de isinafi, baita wajifi amasi jimen gui jeo qi hashv ergi bethe singgiyame nimeme, eiterme dasaqi umai yebe ohakv. te biqibe morilara de kemuni isinarakv, tui janggin serengge umesi buyehe, erehekv ba, damu tuxan umesi oyonggo, mini beye de udu gvwa nimeku akv biqibe, bethe nimeme goidaha, yabure feliyere de, urundakv tookabure de isinara be dahame, oyonggo amba tuxan be memerefi biqi ojorakv ofi, tuxan qi nakaki seme wesimbuhe sembi.
A: tunggiya i bethe nimerengge, asuru amba nimeku waka, erebe namalame dasaqi ainqi sain ombi.